PARS SECUNDA. 589

cam Sedem vix ac ne vix quidem decebat. Sed multo magis
repugnat usurpatum ab eo fuisse argumentum cum citata
formula3 ita ut, scilicet, in eo ipso epistolae loco uhi de·
cernit venientes ab haeresi baptizandos non esse, istam et
non aliam decreti sui rationem et auctoritatem proferat:
Cum ipsi haeretici ad se venientes non baptizent. Esto post alias
probationes adduci etiam aliquatenus potuerit haereticorum
praxiS. Ast eam rationem non protulisset saltem Stephanus
ut praecipuam. Dum autem in eo epistolaeloco adducitur sola,
perinde est ac si tanquam praecipua invocaretur.

5⁰ Imposturam prodit assertio haee, haeretici acl se venien-
tes non baptizant. Nam econtra haeretici tunc temporis re-
baptizabant, nec potuit Stephanus eorum praxim ignorare.
Rebaptizabant Marcionitae, de quibus sic testatur sanctus
Epiphanius haeresi xm: Baptismo non semel, sed tertio apud
illos initicmtm: Item baptisma iterabant Valentiniani, prout
edocet sanctus Hieronymus (ad epistolam ad EphesiOS‚ ca-
pite ιν). Qui pro genuina habent epistolam Cypriani ad Ju-
baianum‚ admittere pariter debent viguisse apud Novatianos
rebaptizandi praxim. In ea siquidem epistola sic loquens in-
ducitur sanctus Cyprianus: Nec nos movet, frater charissime,
qu'od in litteris tuis complexus ee, Novatianenses rebaptizare eos
quos a nobis sollicitant. Jam vero ejusmodi apud haereticos
vigentem rebaptizandi praxim ignorare non potuit Stephanus
Papa; praesertim quoad Novatianos qui praecipuam Sedem
Romae habuerunt. Ergo supponi nequeunt a Stephano scripta
verba haec: Haeretici ad se venientes non baptizant.

Quod si objiciatur non debuisse a nobis in probationem
adduci epistolam Cypriani ad Jubaianum‚ 'siquidem eam
spuriam existimamus, respondemus: jure illam urgemus
tanquam arywnemum acl hominem. Vos nempe illam genui-
nam desenditiS. Ergo decretum Stephani tanquam spurium
rejicere debetis, (jum nempe duo haec documenta sibi aperte
contradicant, alterutrum saltem confictum fateamini necesse
est. Nos utrumque spurium· probamus.

