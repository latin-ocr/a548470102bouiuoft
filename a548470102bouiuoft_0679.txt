PARS TERTIA. 671

statim ac haereticus a generali concilio declaratur, est mera
opinio a multis rejecta, et a qua dissentire cuique liberum
est. lmo ipsi Suaresio minus probabilis est opinio illa, siqui·
dem probabilius existimat dari non posse Papam privatim hae·
reticum. Igitur sacta declaratione per generale concilium,
Papam aliquem esse haereticum, nequaquam certum fieret
hunc Papam esse depositum; et in tali dubio ipsius auctori·
tati potius esset adhuc obsequendum. Quod si alter Papa eli·
geretur, nedum certo legitimus foret, pro intruso potius

2 esset habendus. Igitur remedium depositionis, a Christo ad

concilii declarationem faciendae, nedum mederetur male,
multo pejus malum, id est schisma intricatissimum‚ indu·
ceret. Proinde Christus nequaquam censendus est per tale
remedium providisse. Sed neque censendus est providisse
per remedium depositionis auctoritate concilii faciendae. Nam,
praeterquam quod impossibile est deponi Papam a concili0,
ut mox dicetur, si possibile foret, sequeretur majus malum.
Nam quod Christus talem auctoritatem coneilio supra Papam
haereticum contulerit, non est nisi mera opini03 communis-
sime a doctoribus catholicis rejecta, imo quae intrinsece
repugnans facile probatur. Igitur post talem depositionem,
nequaquam certum foret Papam haereticum, primatu Ponti·
ficio spoliatum suisse; et qui ejus loco eligeretur pro intruso
haberetur a multiS, et licite ut talis respui posset. Igitur
non remedium, sed schisma, confusio et dissensio induce·
retur. — 5⁰ Nedum censendus sit Christus providisse per de-
positionem a concilio faciendam, dicendum est ejusmodi
remedium repugnare ac esse simpliciter impossibile. Nam si
Papa haereticus sit deponenduS, et non jam depositUS‚ adhuc
Papa est, et primatum jurisdictionis retinet in Ecclesiam
universam. Proinde superior est cuilibet Ecclesia} membru,
et cuilibet collectioni. Seu, aliis terminis, hoc ipso quod sit
adhuc Papa, est superior quolibet concilio generali ab ipso
sejunct0, et concilii auctoritas relative ad ipsum inferior est.

Porro repugnat et simpliciter impossibile est superiorem

